---
title: Regler
bookToc: false
---

# Regler

## Rute

- Den angivne rute skal **altid** følges. På strækningen fra Bulbjerg til Agger
  følges som udgangspunkt vandrestien Vestkyststien & den gamle redningsvej
  markeret med en redningsbåd, dog med enkelte variationer. Dette stræk er fuldt
  mærket op. 100 miles vil endvidere benytte sig af Nordsøstien og
  Hærvejsvandreruten; bemærk at strækningen fra Løkken til Bulbjerg **ikke** er
  markeret op og foregår ved hjælp af egen GPS-enhed (100 miles).
- Forlader man ved en fejltagelse ruten, **skal** man hurtigst muligt finde
  tilbage.
- Det er deltagernes eget ansvar at følge ruten.
- Tidsstraf gives om nødvendigt, hvis det vurderes, at en omvej/genvej har
  sparet tid for løberen. Dette afgøres suverænt af løbsledelsen.

## Depoter & support

- Private hjælpere og supportere må kun assistere ved de officielle depoter.
- Løberen må have selskab på strækningen én km før depot til én km efter depot.
- Deltagerne er selv ansvarlige for mærkning af dropbag.
- Dropbag/kasse må max indeholde en kapacitet af 30 liter.
- Der må gerne handles i butikker undervejs, samt om nødvendigt spørges efter
  vand hos lokale, dvs. hjælp som alle i princippet har adgang til.

## Startnummer & udstyr
- Obligatorisk udstyr skal medbringes under hele løbet, se [Udstyr og
  Sikkerhed]({{< relref "information#udstyr-og-sikkerhed" >}}).
- Startnummer skal under hele løbet bæres synligt.

## Affald

- Det er strengt forbudt at efterlade andet end fodspor i naturen -
  naturligvis. Overholdes dette ikke forringes mulighederne for afholdelse af
  alle løb i området.

## Udgåelse

Skulle en deltager udgå, blive skadet eller lignende kontaktes løbsledelsen
hurtigst muligt:

- Simon Gregersen: 21405661
- Simon Grimstrup: 53592859
